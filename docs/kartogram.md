Podstatou kartogramu (angl. choropleth map) je znázornění jevu vyjádřeného *relativními* hodnotami, zachyceného za dílčí územní celky. Pro správné srovnání je klíčové, aby data byla *relativní*, tj. v ideálním případě přepočtená na plochu územní jednotky (tzv. pravý kartogram), akceptovatelné je i přepočítání s využitím jiné charakteristiky územní jednotky, např. na počet obyvatel (tzv. nepravý kartogram). Častou a zásadní chybou je použití této kartografické vyjadřovací metody na absolutní data. (Lysák, 2014)

# Základní druhy kartogramu:
1.  *Jednoduchý kartogram* zobrazuje pouze jeden relativní jev, a to změnou barvy nebo rastru
2.  *Složený kartogram* zobrazuje hodnoty dvou nebo více jevů, umožňuje jejich vzájemné srovnání, typicky je jeden jev vyjádřen barvou, druhý rastrem,
3.  *Kvalifikační kartogram* znázorňuje rozdíl jevu od zvolené střední hodnoty S, pro oblasti s hodnotou jevu větší než S se volí odstíny barvy opačného charakteru než pro jevy s hodnotu menší než S.

Tvorba kartogramu zahrnuje tři hlavní úkoly:
1.  Tvorba intervalové stupnice, resp. klasifikace vstupních dat do intervalů.
2.  Grafické řešení jejich znázornění v mapě (obvykle pomocí barevné stupnice či rastru).
3.  Návrh správnou legendu.

# Klasifikace vstupních dat

<iframe width="560" height="315" src="https://www.youtube.com/embed/R1Tfla2DieQ?si=tpDmtmJjLlymgdaa" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>